---
title: "O nas"
date: 2022-01-08T10:41:03+06:00
subTitle: >
        Misją Hackerspace Trójmiasto jest stworzenie otwartej przestrzeni technologicznej i budowanie społeczności ludzi wspierających się w rozwoju oraz dzielących wiedzą w przyjaznej atmosferze.
sliderImage:
  - image: "/images/stor/story-01.jpg"
  - image: "/images/stor/story-02.jpg"
  - image: "/images/stor/story-03.jpg"
  - image: "/images/stor/story-04.jpg"
  - image: "/images/stor/story-05.jpg"
url: /o-nas
---

## Hackerspace to przestrzeń

W podstawowej formie Hackerspace jest otwartą przestrzenią technologiczną zrzeszającą tych, którzy chcą tworzyć przyjazną społeczność by budować wspólne projekty, rozwijać się i dzielić się wiedzą.

Tworzymy przestrzeń, w której łączą się kultura, sztuka i technika. Organizujemy spotkania, warsztaty i hackathony. Rozwijamy projekty, uczymy się wspólnie i tworzymy miejsce w którym spotkasz osoby o podobnych zainteresowaniach. Razem jesteśmy w stanie zbudować kreatywne serce Trójmiasta!

## Hackerspace to społeczność

Hackerspace Trójmiasto jest miejscem w którym chętnie wysłuchamy każdego. W ramach dyskusji, na bazie konsensusu, budujemy przestrzeń, w której i Ty możesz czuć się dobrze!

Oferujemy otwartą przestrzeń wymiany wiedzy. Inżynierowie, artyści, pisarze i sportowcy dzielą się swoimi doświadczeniami, a tak wybuchowy miks specjalności skutkuje projektami najróżniejszej maści. Od muzycznych Hackatonów, przez projektowanie stoperów na zawody, aż po wyzwania z Aerial Jogi.

## Hackerspace to działanie

Staramy się pomagać osobom stawiającym pierwsze kroki w świecie nowych technologii, a także wspieramy ludzi w samoedukacji i rozwoju osobistym. Pokazujemy różne ścieżki i możliwości, uczymy jak zarządzać czasem i uczyć się skutecznie, a gdy tylko możemy realizujemy pro społeczne projekty.

Czy to żarty? Nie! Spójrz na listę wszystkich {{% link ref=/projekty %}}projektów{{% /link %}} i {{% link ref=/wydarzenia %}}działań{{% /link %}}, które przeprowadziliśmy od 2016 roku.

## Hackerspace to zaufanie

Wiemy jak ważna jest przejrzystość. Nasz budżet jest prowadzony w sposób otwarty od początku naszego działania, więc każdy wie dokładnie, na co przeznaczane są jego pieniądze. {{% link ref=/zasoby/finanse %}}Wgląd do budżetu{{% /link %}} jest zawsze dostępy.

Hackerspace Trójmiasto współpracuje z wieloma organizacjami i fundacjami, jesteśmy wspomagani prawnie i księgowo przez Fundację CODE:ME.

Działamy dla otoczenia, a nie dla zysku. Wszystkie działania, które prowadzimy są oparte na pasji i zaangażowaniu społeczności oraz dobrych ludzi i firm.
